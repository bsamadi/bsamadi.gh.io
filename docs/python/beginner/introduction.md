---
id: introduction
# slug: /docs/python/
title: مقدمه
sidebar_label: مقدمه
hide_title: false
hide_table_of_contents: false
description: آموزش مقدماتی پایتون|دیتاگیت
keywords:
  - آموزش مقدماتی پاتیون
  - آموزش پایتون
image: "img/python/python-logo.svg"
---

اگر در حال مشاهده این صفحه هستید، به احتمال زیاد قصد دارید که زبان برنامه نویسی پایتون رو به عنوان یه زبان دیگه یاد بگیرید و به تواناییاتون اضافه کنید.

یک احتمال دیگه هم اینه که شما کلا با برنامه نویسی آشنا نیستید و پایتون اولین زبانی هست که میخواید یاد بگیرید. اما اینها مهم نیستن چرا که بدون شک شما محل مناسبی رو برای شروع انتخاب کردید و به احتمال زیاد هم توی آینده به این نتیجه می رسید که زبان برنامه نویسی مناسبی رو هم انتخاب کردید.

چرا پایتون؟

این زبان برنامه نویسی یکی از ساده ترین زبان هایی هستش که وجود داره. اینطور باید بگم که خیلی به زبان گفتاری ما (منظورم انگلیسی هستش) نزدیکه و حتی اگر تا الان برنامه نویسی نکردین، به راحتی میتونین کدهای پایتون رو بخونید. مثلا کد زیر رو نگاه کنید:

```python
Garage = "peykan", "pride", "mazda", "Toyota"
for each_car in Garage:
  print(each_car)
```

قبل اینکه توضیحات این کد رو بخونید، اول یک بار دیگه کد بالا رو بخونید. احتمالا متوجه شدید داستان از چه قراره.

توضیحی بدم که یکم در جریان باشید!

این کد اول از همه یه گاراژ درست میکنه و چند تا ماشین میذاره توش! بعدشم اسم تمام اون ماشین ها رو پرینت میکنه رو کاغذ (البته کاغذ مجازی!!).

راجع به این چیزایی که گفتم هم توی ادامه حتما صحبت میکنم.

پایتون چه کارهایی میتونه انجام بده؟

پایتون یک ابزار همه کارست چون تقریبا هر کاری که زبان های دیگه انجام میدن رو انجام میده، البته با سرعت نسبتا خیلی بیشتر!

یکم تخصصی تر بخوام بگم، میتونم به این نکته اشاره کنم که این زبان قابلیت کار با نخ (thread) و حتی کار با GPU رو داره. همچنین این زبان تقریبا تمام ماژول های کار با دیتا رو داره که یکسری از اونها wrapper های پایتونی دور کدهای C یا ++C هستن.

ماژول (Module) یک سری کد آماده پایتون هستن که شما اونها رو توی برنامه خودتون استفاده میکنید. مثلا شما از ماشین استفاده می کنید بدون اینکه بدونید داخلش چطوری کار میکنه. ولی خب چرا ماژول؟ چونکه کارهایی که ماژول ها انجام میدن، عملا کارهای تکراری هستن یا بهتره بگیم خیلی از آدما از اونها استفاده میکنن، برای همین، به جای اینکه هر دفعه کلی کد بنویسیم، یک بار یک سری ادم خوب (باسواد) اونها رو به بهترین شکل مینویسن و بقیه ازشون استفاده میکنن. یک کلمه جالب داریم توی برنامه نویسی به اسم DRY. این کلمه مخفف Don’t Repeat Yourself هستش، اما بیشتر اوقات Don’t Repeat Someone Else معنی میشه که یعنی کاری که بقیه کردن رو دیگه تکرار نکنن.

راجع به wrapper (بسته بندی کردن) اینطوری باید توضیح بدم که فرض کنید یک کد خیلی خوب توی ++C داریم. این زبان خیلی قویه ولی سخته و ما هم وقت این رو نداریم که همش بریم دنبال زبان های مختلف. حالا یه شخص خیرخواهی میاد یه کدی مینویسه با پایتون (یا هر زبونی که دوس داره) که از اون کد ++C استفاده میکنه. حالا ما که فقط پایتون بلدیم و ++C بلد نیستیم، دیگه فقط از اون wrapper استفاده می کنیم و کاری که دوست داریم رو انجام میدیم. اصلنم کاری نداریم که داخل این wrapper چی هست و نیازی نیست دیگه بریم ++C یاد بگیریم. جالب نیست؟

پس از پایتون میشه توی خیلی از زمینه ها مثل آنالیز داده، روباتیک، ساخت واسط کاربری (GUI) و حتی ساخت وبسایت استفاده کرد.

راجع به GUI هم بخوام بگم این هست که مخفف Graphical User Interface هست. یعنی مثلا شما از نرم افزار اکسل استفاده می کنید. کاری ندارید اون پشت داره چه اتفاقی می افته، فقط یک سری جدول دارید که با اونا کار می کنید که بهش میگن واسط گرافیکی یا کاربری!

توی این دوره آموزشی سعی میکنم که اول از همه آموزش نصب پایتون رو ارائه بدم. بعدش کم کم راجع به مسائل مختلف بحث میکنیم و کارای جالب تر انجام میدیم.
