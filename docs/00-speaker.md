---
id: introduction
title: سخنران
hide_title: false
hide_table_of_contents: false
sidebar_label: سخنران
sidebar_position: 1
pagination_label: سخنران
# custom_edit_url: https://bsamadi.github.io/coding/docs/introduction.md
description: آشنایی
keywords:
  - برنامه‌نویسی
image: "img/logo.svg"
slug: /
---

بهزاد صمدی در دوران کارشناسی و کارشناسی ارشد (۱۳۷۱ تا ۱۳۷۸) در رشته مهندسی برق،‌کنترل در دانشگاه‌های صنعتی شریف و امیرکبیر تحصیل کرد. او در ادامه دوران خدمت سربازی را در نیروی زمینی ارتش و مرکز تحقیقات ایران‌خودرو گذراند. در مرکز تحقیقات ایران‌خودرو، وی عضو زیرگروه سیستم ترمز در گروه دینامیک خودرو بود. پس از آن، در شرکت ماشین‌های الکتریکی جوین روی ساخت یک نمونه برقی سمند کار کرد. در ادامه برای تحصیل در دوره دکترای مهندسی مکانیک به دانشگاه کنکوردیا در مونترال رفت. در سال ۱۳۸۷، پس از پایان دوره دکترا، به ایران بازگشت و به عنوان استادیار در دانشکده مهندسی برق دانشگاه صنعتی امیرکبیر مشغول به کار شد. در سال‌های ۱۳۸۷ تا ۱۳۹۰، عضو گروه‌های سیستم‌های کنترل و مکاترونیک بود و در دوره‌های کارشناسی، کارشناسی ارشد و دکترا تدریس کرد.

در سال ۱۳۹۰، پس از بازگشت به کانادا، در شرکت میپل‌سافت (Maplesoft) به عنوان مهندس پژوهشگر ارشد مشغول به کار شد. تا سال ۱۳۹۷ بر روی پروژه‌های مختلفی برای خودروسازان ژاپنی از جمله تویوتا کار کرد. یکی از مهمترین کارهای او در این دوره، طراحی و پیاده‌سازی یک جعبه‌ابزار تولید خودکار کد C برای کنترل‌کننده‌های موتور خودرو در پروژه‌ای با همکاری مرکز تحقیقات تویوتا در ان‌آربر میشیگان، شرکت میپل‌سافت، دانشگاه واترلو و دانشگاه میشیگان بود.
در سال‌های ۱۳۹۸ تا ۱۴۰۱، در شرکت سیستم‌های هوشمند پیشرفته (Advanced Intelligent Systems) در ونکوور کانادا، نقش مؤثری در ساخت سه ربات متحرک و دو خودروی خودران ایفا کرد. ایشان نقش‌های مختلفی از جمله مدیریت پروژه یدک‌کش خودران، مدیریت محصول ربات متحرک ضدعفونی‌کننده با اشعه ماوراء بنفش و نیز مدیریت گروه توسعه نرم‌افزار را بر عهده داشتند.

## سرنخ‌ها

<div dir="auto">

- [Maplesoft](https://maplesoft.com/)
- [Mobile robots and autonomous vehicles made by AIS](https://youtu.be/ilNIkZJ3NwY)
- [Phoenix – The Autonomous UV-C Robot for Greenhouses](https://youtu.be/idD_xI074bY)
- [Behzad Samadi's portfolio](https://linktr.ee/mechatronics3d)

</div>
